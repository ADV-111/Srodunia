# Srodunia
Cycling Midweek Classics with challenges

Skąd ta nazwa? 

Podobnie jak w przypadku piątku, gdzie większość ludzi oczekuje na koniec tygodnia by móc ogłosić nareszcie “…piątek, piąteczek, piątunio” podobnie jest z zapalonymi kolarzami - amatorami, którzy z niecierpliwością oczekują środy by móc wziąć udział w tzw. środowych klasykach kolarskich, nieoficjalnych “wyścigach - ustawkach kolarskich” rozgrywanych w miastach Polski właśnie najczęściej w środy. W Polsce tradycja ta narodziła się na Śląsku na początku dekady 2010 i przyjęła nazwę “Infrasettimanale Classico” (w skrócie “IC”), co można tłumaczyć z włoskiego jako “Śródtygodniowy Klasyk”. Tak więc jeżeli dla większości “Piątunio” to cel tygodnia, dla kolarzy szosowych będzie to właśnie “Środunia”.

Należy dodać, że “ustawki kolarskie” - czyli treningi w grupie -  są stare jak kolarstwo w ogóle, odbywają się każdego dnia i bezpiecznie można powiedzieć, odbywają się w większości miast i miasteczek na całym świecie. Środa jednak, jest doskonałym dniem na rowerowe ściganie i zarazem dniem na najmocniejszy trening w tygodniu, z uwagi na standardowy kalendarz oficjalnych imprez i wyścigów kolarskich, kiedy to imprezy rowerowe najczęściej odbywają się w weekendy. Mocny trening w środę pozwala na odpowiednią regenerację po weekendowym wyścigu i odpoczynek przed kolejnym ściganiem w sobotę bądź niedzielę.  

Organizacja IC

Typowe IC organizowane jest przez grupę kolarskich zapaleńców. Najczęściej kolarzy amatorów startujących w weekendowych imprezach kolarskich. Jest podane określone miejsce i czas zbiórki (godzina 17:00 aby zdążyć po pracy) trasa wyścigu, premie, prowadzona jest tabela punktów. Zasady są zależne od organizatorów, jednak najczęściej punkty zdobywane są za miejsce na finiszu, premiach i/lub za frekwencję - istnieje tutaj duża dowolność. Informacje te są przekazywane kolarzy za pomocą popularnych aplikacji i platform społecznościowych (np. Facebook, Whatsapp) lub sportowo-społecznościowych (najbardziej popularna to STRAVA - o niej i innych kilka słów dalej)

Liczba uczestników biorących udział w wyścigu jest uzależniona od wielu czynników np. takich jak pogoda, popularność danego IC, wielkość miejscowości w której odbywa się trening. Najczęściej jednak oscyluje w okolicy 10 - 30 osób. W całym sezonie (trwającym w Polsce od początku kwietnia do końca września) może wziąć udział ponad 100 i więcej uczestników.

Należy zwrócić uwagę, że IC jest jedną z odmian “ustawki kolarskiej” - najbardziej intensywną. Można wyróżnić kilka innych rodzajów gdzie również występuje element wyścigu: Coffee Ride, Otwarte Treningi Rowerowe, Fondo itp. Co wyróżnia IC od pozostałych to bardziej zwięzłe reguły, powtarzalność trasy, tabela punktów.

STRAVA - segmenty, analiza i społeczność

Strava to założona w 2009 aplikacja i sieć sportowo-społecznościowa, przede wszystkim do śledzenia i zapisywania jazd na rowerze i treningów biegowych, wykorzystując przy tym dane GPS. Strava oferuje bezpłatną usługę bez reklam w aplikacji mobilnej oraz miesięczny abonament o nazwie Strava Summit.

Strava od samego początku jej istnienia dostarcza usługi bardzo podobne do jej konkurentów, czyli w skrócie dziennik treningowy. Jednak to co wyróżniło Strave na tle jej konkurentów to tzw. “Segmenty”.

“Segment” to wybrana przez użytkownika część przebytej trasy na rowerze (lub podczas biegu), z początkiem i końcem, gdzie mierzony jest czas. Dzięki tej funkcjonalności, użytkownicy zdobyli możliwość porównywania siebie nawzajem pod względem szybkości pokonywania danej trasy. To co było naturalne podczas każdej “ustawki kolarskiej” czyli sprawdzenie, kto jest najszybszy np. “od ronda do ronda” lub “na podjeździe” bądź na ustalonej trasie w danym dniu, zostało zastąpione stale uzupełnianym rankiem z możliwością filtrowania widoków z podziałem na dany dzień, tydzień, miesiąc, rok, przynależność do klubu, wiek uczestnika a nawet jego wagę   

Ta wydawać by się mogło nieznacząca funkcjonalność zrewolucjonizowała amatorskie kolarstwo na całym świecie i spowodowała, że STRAVA jest obecnie liderem w aplikacjach sportowych dla kolarzy, z której nie tylko korzystają amatorzy ale również profesjonalni kolarze ze światowego peletonu.

ŚRODUNIA i STRAVA

Aplikacja ŚRODUNIA w swoim założeniu będzie wykorzystywać funkcjonalności udostępnione dla developerów przez STRAVE poprzez jej API. Strava zachęca developerów do tworzenia aplikacji z wykorzystaniem danych zbieranych od użytkowników przy zachowaniu zasad poszanowania ich prywatności.
